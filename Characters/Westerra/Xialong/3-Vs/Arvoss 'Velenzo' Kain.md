	ÖZET
Arvoss 'Velenzo' Kain, Casino Das Loras üçlüsünün en çekinilen ismi. Dengesiz doğası ve okuması zor mimikleri ile düşündüklerinin anlaşılması imkansızdır. Kumarhane içinde 3-V'lerin lideri [[Vaylith 'Vira' Yzrina]] hariç kimse gerçek ismi olan "Arvoss" ismini bilmemektedir. Kumarhanede 'Velenzo' ismi ile tanınır.

Onun öne çıkan en önemli özelliği yöneticilerinden biri olduğu kumarhanede kumar oynamasıdır. Kumarda daha hiç kaybetmemiş bu adam aynı zamanda çok ciddi bir kumar ve risk bağımlısıdır. Her şeyde iddaa'ya girer ve karşısındakini yer yol ile kıstırıp avcunun içinde parçalar. Otoriter ve vurdum duymaz kişiliğine rağmen neden [[Vaylith 'Vira' Yzrina]] 'nın emri altında olduğu bilinmemektedir.

	HİKAYESİ
Arvoss küçüklüğünden beri çok ciddi fakirlik yaşamış bir kişidir. Doğduğunda ailesi onu terk etmiş ve onu acı dolu bir çocukluk yaşamak zorunda bırakmıştır. Küçüklüğünden beri çok idealist ve hayalperest olan bu çocuk zihninde ne kadar geniş şeyler düşünse ve ileri görüşlü olsa da aksiyona geçecek ne durumu vardır ne de tecrübesi. Sürekli ezildiği çocukluğu 17 yaşında tamamen değişecektir.

Arvoss yine kalabalık Lingyuan pazarında hırsızlık peşinde iken pazarda beklenmedik büyük bir patlama yaşanır. Bu patlamada dev pazarın 3/4'ü yok olur. Arvoss ise bir bacağını, gözünü ve sağ elinin yarısını kaybetmiştir. Kan içinde bölgeden sürünerek kaçmaya çalışır ancak bir anda bir delikten aşağıya yuvarlanır. Patlama ile belki yüzyıllardır kapalı olan bu antik tapınak nihayet ilk ziyaretçisini böyle almıştır.

Genç Arvoss düşüş sebebiyle yaşadığı baş dönmesini adrenalin sayesinde yenmiş ve kafasını kaldırmıştır. İçerisi onun anlayamadığı bir sürü sembol, işaret ve tılsım ile doludur. O an artık buranın yolun sonu olduğuna emin olmuştur ancak aniden bir his içinde uyanır. Bu gayrimukaddes hissiyat öyle var olmuştur ki sanki içinde bir deniz varmış ta dışarıya çıkmak istemektedir. Bu his onun ölmek üzere olan bedenini tekrar hareketlendirir. Bedeni artık kaslar ile değil saf mana ile hareket etmektedir, ve önündeki bastona benzeyen asanın mührünü anlayamadığı bir şekilde kırar. Mührü kalkan baston çok güçlü bir şekilde parlamaya başlar ancak genç Arvoss için artık hissedecek bir şey kalmamıştır. Saf mana ile oynatılan çelimsiz ve ağır yaralı bedeni parçalanmaya başlamıştır. Yavaşça bilinci kaybolur ve yere yığılır. "Nihayet acı dolu hayatım sona erdi" diye düşünse de burası onun için sadece başlangıcın sonudur.

Gözünü açan Arvoss kendini bir boşluğun içinde bulur. Bedenini hissetmeyen bu çocuk artık öldüğünü düşünür ancak durum çok farklıdır. Karşısında muazzam bir güce sahip bir varlık belirir. Varlık, bir sürü ucunda ağızlar olan solungaçlara sahiptir, gövdesinin arkasından çıkan bu solungaçlar dışında bacakları ve kolları yoktur. Kafasının olduğunu görse de fani zihni karşısındaki varlığın kendisine bakamayacak kadar zayıftır. Etrafta gördüğü solungaçlar ona doğru onu parçalamak için atılır. Zayıf vücudunun parçalanacağını hisseden bu genç ani bir irade göstererek kendi bendini savunmaya çalışır.